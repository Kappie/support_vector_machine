

    
       
      (tula para sa mga dating minahal)  Sana'y hindi ka tuluyang naglaho nang sinabi kong  "kailangan ko ng panahong  mag-isa " para tuklasin ang bagong mundo ng kolehiyo  Sana'y hindi ka tuluyang nalulong sa kalungkutan nang sinabi kong  "huwag muna, dahil ayaw ng magulang mo" na magkaroon ka ng kasintahang tulad ko.  Sana'y hindi mo tuluyang binaba ang telepono nang sinabi kong "kung gusto mo siya, kaya kong hindi na tayo" dahil mahal kita ngunit ang layo mo.  Sana'y hindi ka pumayag nang sinabi kong "sayang, tapos na, bakit kasi nagpunta sa piling nya?" kahit andito ako't minamahal ka.  sana'y nagpumiglas  sana'y nagpakabingi sana'y naghintay   ng isang munting saglit  Baka sana'y nagbago ang ihip ng hangin at natulak muli ako  tungo  sa piling mo.
       
    
    
