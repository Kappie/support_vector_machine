


       
      วันนี้ได้มีโอกาสเข้าประชุมงาน project ซึ่งเป็นครั้งแรก และครั้งสุดท้าย ของเราที่บริษัทแห่งนี้ (บริษัทเก่า) เคยคิดนะว่า ถ้าได้มีโอกาสเข้าประชุม มันคงเป็นเรื่องที่สนุก ที่ทุกๆ คน ทุกๆ ฝ่ายมา brain storm กันเพื่อทำสิ่งดีๆ   แต่การเข้าประชุมตอนบ่ายสองครึ่งวันนี้ผิดหวังมาก และก็เกิดความรู้สึกว่า "อืม ดีแล้วนะ ที่ตัดสินใจลาออกจากที่นี่"  คนเข้าประชุมเริ่มต้นมี 6 คน (รวมตัวเราด้วย)  เริ่มต้นก็มีการพูดจาทักทายกันก่อน  "เนี่ยห้อยสายนี้กับกุญแจ เหมือนที่บ้านผมเลย" ผู้ชายเสื้อน้ำเงินอ่อนกล่าวทักทายหญิงสาวร่วมประชุม  "ห้อยเหมือนไอ้สองตัวที่บ้านผมเลย" พูดเพิ่มเติมกลัวไม่เข้าใจว่าหมายถึงหมาที่บ้าน   เราก็ไม่เคยคิดนะ ว่าคนที่ระดับเป็นหัวหน้าคน และก็จบปริญญาโท จะพูดจาได้ไม่มีมารยาทขนาดนี้   "มันไม่แรงไปเหรอคะ" เรากล่าวขึ้น พร้อมกับมองหน้าผู้ชายคนนั้น  "อ้าว...." ผู้ชายคนนั้นได้แต่อุทาน  "คนเค้าก็ใช้ห้อยบัตรพนักงานกัน ไม่เห็นแปลก" หญิงสาวกล่าวขึ้นอย่างมีอารมณ์โกรธ  เกิดบรรยากาศนิ่งเงียบกลางที่ประชุม  แต่เราไม่คิดว่าชายคนนั้นเกิดความสำนึกแต่อย่างใด   การประชุมเริ่มโดยที่ชายผู้มีอำนาจเข้ามาสอนถึงการเริ่มต้นทำ web การเขียน plan และก็ site map  เราเริ่มที่จะงงเอามากๆ นี่ต้องสอนกันเลยเหรอ ขนาดบริษัทเก่าที่เราเคยอยู่ ไม่ได้เป็นบริษัททำ web ใหญ่โตอะไร  เรื่องแค่นี้คิดกันได้อยู่แล้ว  ชายผู้มีอำนาจให้เอาเอกสารเก่าๆ ที่มีคนเคยทำมา เอามายกย่องว่าดีมากอย่างไร ให้ดูเป็นตัวอย่าง  แต่จากที่ฉันอ่านดู มันไม่ได้เป็นการเขียนแผนงานที่วิเศษอะไรเลย ตรงข้ามมันกลับดูธรรมดามาก  ชายชุดน้ำเงินอ่อนกลัวไม่ได้หน้าอย่างรุนแรง ถึงขนาดไปเอา site map web โครงการที่เคยทำมา เอามาอวด  บอกว่า "เนี่ยครับ เป็น site map ที่หรูเริ่ดอลังการมากครับ" พร้อมกับกางให้ดู  เราก็อยากรู้ว่าของหรูเริ่ด มันเป็นยังไง  เห็นแล้วอยากจะเป็นลม ทำไมของธรรมดาแบบนี้ ถึงดูหรู อลังการไปได้  เหมือนทำผังงานตอนมัธยม เราเองตอนเคยทำงานที่เก่า ทำดีกว่านี้เยอะ (ไม่ได้โม้ แต่ตอนนั้นทำยังโดนติแล้วติอีกว่า ยังไม่เริ่ดพอ)  งงว่าทำไมมาตรฐานมันต่างกัน ถ้าอย่างนั้นของที่เราทำที่โน้น มาอยู่ที่นี่มันก็โคตรอลังการน่ะสิ!   ผู้ชายชุดน้ำเงินอ่อนคิดว่าตัวเองเจ๋ง เวลาพูดจาหลงตัวเอง มองดูแคลนคนอื่น  แต่เค้าจะรู้มั้ยนะ ว่าเค้าเองไม่ได้เจ๋ง ไม่ได้เก่ง และไม่ได้เป็นคนน่ายกย่องอะไรเลย   แต่ที่นี่ไม่ให้โอกาสคน ไม่ให้โอกาสคนที่ตัวเองไม่รู้ว่ามีความสามารถหรือเปล่าทำ  รู้ทั้งรู้ว่าคนที่ทำอยู่ ทำได้ไม่ดี แต่ก็ยังให้ทำ  ไม่ให้โอกาสคนที่ไม่เคยให้ทำได้ทำ เพราะฉะนั้นคนที่ไม่เคยก็ไม่ได้ทำตลอดปีตลอดชาติ   เห็นแล้วน่าอดสูอย่างยิ่ง!  เราเคยคิดยกย่องว่าคนที่นี่เก่งเยอะ แต่มันไม่ใช่เลยยยย ให้ตายสิพระเจ้า! โอ้จอร์จมันไม่ใช่เลย  project นี้มันไม่ยากเลย อยู่ที่ว่าคุณมีวิสัยทัศน์หรือเปล่า คุณทำเป็นไหม  ถ้าคิดแล้วดี คุณทำเลย  คุณคอยแต่กลัวใครจะได้หน้า คุณคอยแต่คิดว่าคุณเก่งคนเดียว  ให้ตายเหอะ มันไม่มีทางกำเนิดงานออกมาได้หรอก  รอไปเหอะ ชาติหน้ามันก็ไม่เสร็จ!   เฮ้อ! เบื่อมากเลย อยากจะออกจากที่นี่ภายในวันนี้พรุ่งนี้  เกลียดคนอวดฉลาด 
     

    
