


       
         בשעות האלה של הלילה   בשעות האלה של הלילה, המאוחרות כששקט, ורק קול מזגן עמום -  עולות בי כל המחשבות ההן, האסורות, ומתעורר בי היצר המודחק, הרדום.  ובשעות האלה של הלילה, אז סוף סוף מותר להפסיק הכול ולחזור אליי קצת, ומתוך תוכי עולה זכרון רחוק, מוסתר של כל מה שהיה - אולי, וכל מה שקרה - כמעט.  ואז, בשעות האלה של הלילה, האמיתיות,  אני כל כך רוצה, וזה בוער וחם וכל היצרים זורמים אל תוך אותן האותיות ואז הבוקר שוב עולה, והיצר שוב נרדם.  
