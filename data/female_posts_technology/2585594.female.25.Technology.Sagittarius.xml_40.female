

    
       
      pinahintulutang mabuhay, oo dinala sa sinapupunan ng walong buwan  walang kamalay-malay na ang paghimbing na iyon ang magdudulot ng labing-tatlong taon kalunuran sa dilim ng sinasabi mong pag-aaruga sa isang buhay  na hindi naman hiningi at kusa mo namang binigay  naisip ko lang sa araw ng mga inay habang naghihintay ka sa loob ng bahay para sa mga rosas na hindi darating para sa mga yakap na hindi mo matatanggap para sa mga luha na hindi bubuhos para sa yo magulumihanan ka kaya?  wala kang anak.  walong buwang panaginip mo ng pagdadalang-tao labing-tatlong taong paghihirap nila sa piling mo tapos na ang bayaran niyo  walang rosas walang yakap walang luha  wala ka nang anak  hindi ka kailanman naging ina.
       
    
    
