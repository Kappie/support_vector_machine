

	 
      mieli: liikuttunut tv: RTL - Meine Hochzeit  Päivän kohokohta, katson RTL:ltä Meine Hochzeit-ohjelmaa (Minun hääni) ja nieleskelen liikutuksen kyyneleitä. Onnellisia ihmisiä, pariutumista, kyyneleitä... Snif. Tämän päivän ohjelman ensimmäinen pariskunta ei kyllä ole kaunis ja puhuvatkin junttisaksaa ;) Niinku, jos ihminen sanoo "weider" eikä "weiter", niin se on Aivan Selvä Merkki duunariluokkaan kuulumisesta. Mutta toisaalta, kuka järkevä haluaa jakaa elämänsä onnellisimman (?) päivän juorunnälkäisten keskieurooppalaisten kanssa?! Nyt on tarkastelun alla pariskunta, jonka miehellä on LYHYTHIHAINEN valkoinen paita pukupaitana. Siis mikä MOKA! Mies myös puhuu lapsellisella painotuksella lässyttäen ja tuntuu, että kun hänen silmiinsä katsoo, näkee takaraivon. Ok, hääjuhlissa esitettävä pikku näytelmä parin tarinasta on kyllä erittäin hauska, itseänikin naurattaa :) Ihmeellistä kyllä, miten liikutuksen saa aikaan myös kaikista mauttomimmat bileet. Paitsi nyt joku teini vetää Celine Dionin pahamaineisen vaikean laulun "My Heart Will Go On" värisevällä äänellä, onneksi sitä ei näytetty loppuun asti. Koko ohjelma on ihan tautisen typerä ja karmeaa urkkimista, mutta katson sitä silti mielelläni. Siellä kun harvemmin on kärsiviä ihmisiä tai maailman pahuutta.  Totta kai haaveilen omista häistäni samalla. Millaista tulee olemaan, miten paljon meinaan itkeä, miten sukulaiset reagoivat, miltä näytän, miltä mieheni näyttää, miltä maailma tuntuu. Ajatus on niin ihana! Meidän häät on tosin aikaisintaan parin vuoden päästä. Alustavasti mietittiin 9.5.06, mutta mitään ei olla päätetty. Mennään nyt ensin kihloihin :) Yritän olla innostumatta asioista liian aikaisin, mutta vaikeaa se tässä tapauksessa on.  Tänään ja huomenna pitää vielä lukea tenttiin eläimenä, sitten alkaa kesäloma. Tai no "loma", luen kesälomallakin. Pitää alkaa valmistautua hyvissä ajoin Zwischenprüfungiin, kirjallisuuslista on sen verran vakuuttavan pituinen, että ei tee mieli jättää viime hetkeen...  --------------EDIT------------------------------- "Valtiovierailu" meni ihan hyvin ja leppoisissa tunnelmissa. Äiti huomautti vain kerran läskeistäni ja senkin kerran hyvin hienotunteisesti ;) Itse olin koko ajan sen sijaan hermostunut, koska sompailin kahden kielen välissä. On ihan yllättävän raskasta kommunikoida yhtä aikaa suomeksi ja saksaksi... Näin kokemattomalle. Välillä puhuin äidille ja tämän miesystävälle saksaa, Ricolle ja hänen äidilleen puolestaan suomea. Automatka meiltä Zürichiin oli myös kokemus ;) Rico ajoi sitten takaisin. Kissat reagoivat tyypillisillä tavoillaan. Shiva viihtyi lauantain ja sunnuntai-päivän sängyn alla, mutta ulostautui sitten su-iltana pyydystämään koppakuoriaisia. Ja tietenkin syömään välillä. Minka nautti alkuhämmennyksen jälkeen huomiosta ja valloitti kaikkien sydämet ;)  Oli siis ihan kiva tällä kertaa nähdä äitiä. Kai se teki hänellekin hyvää nähdä, miten minä täällä elän ja keiden kanssa. Maanantaina aamupäivällä he sitten jatkoivat matkaa eteenpäin ja illalla tuli viesti Ranskan puolelta. Jotenkin kuitenkin on nyt taas huojentunut olo. Olen taas vapaa! :) Ja kommunikoin jatkossa simultaanisti vain yhdellä kielellä, vaikka useampia kieliä joudunkin käyttämään. Elokuussa sitten taas...  
     
    
