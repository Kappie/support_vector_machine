

	 
      Pitää kyllä myöntää, että tänä aamuna on eniten naurattanut paitsi omat jutut, niin tuo italiankielinen nimi korvatulpille ;) Tuohan voisi olla vaikka jonkun nimi :D "Tappi Auricolari, hyvää päivää"   Shiva tuli herättämään puoli seitsemältä äänekkäästi moukuen "mouuuuu, mauuuuuu, ouuuuuu, mouuuuuUUU". Mietin, että mitvit, Rico antoi jo ruokaa. No, ajattelin, että nousenpa katsomaan, jos vaikka kaktukset olisivat taas lattialla tms. Shiva kuitenkin johdatti mut toiseen kylppäriin, jossa on hiekkalaatikko, hyppäsi lavuaarin reunalle ja halusi juoda hanasta vettä! Totesin myös, että jaaha, kakalla ollaan käyty (Shiva se oli ollut. Usko tai älä, mutta kissojen kakkaamis- ja pissaamistavat oppii tunnistamaan. Jep, järkyttävää ;) ja oli vissiin syytä tyhjentää se hiekkalaatikko. Helkkarin hienohelma. Tosin, en mäkään suostu menemään pöntölle, jossa on edelliset jätökset vielä lillumassa ;) No, tulipahan herättyä ajoissa.  Nyt tässä sitten olisi vielä ihan hyvää aikaa tehdä latinan läksyjä -jos niistä nyt mitään tulee- ennen kuin pitää lähteä luennolle. Masentaa vaan vähän jo etukäteen mennä sinne, kun en tiedä, tajuanko taas yhtään mitään. Eilen käännettiin tekstiä taas ja mä en ymmärtänyt edes sitä käännöstä kunnolla. Mietin, että olenko hypännyt liian suuriin saappaisiin... Mutta en aio antaa periksi!  Tetriksessä on tällä hetkellä pisteitä yli 85 570 000. Aika hurjaa, sano. Kauankohan tuo on tuolla nyt pelautunut, yli viikon joka tapauksessa.  Eilen varasin sitten mulle ja Ricolle lennot Suomeen. Itse matkusta 9.8. ja Rico tulee perässä 14.8. Yhdessä tullaan takaisin sitten 19.8. Ricolla on työkiireitä eikä kissojakaan oikein voi jättää tuota pidemmäksi aikaa muiden armoille. Päädyttiin siihen ratkaisuun, että parasta on jättää ne omaan kotiin, jossa joku käy sitten antamassa ruokaa ja vähän leikkimässä niiden kanssa. Toivottavasti eivät raukat traumatisoidu ihan täysin :/ Huolestuttaa jo etukäteen koko homma... No, eiköhän se ihan hyvin mene.   Lauran ja Tepon häät ovat 14.8. Harmi, ettei Rico tod.näk. ehdi kirkkoon, kun kone on Helsingissä vasta klo 14 ja sitten on vielä ajomatka Lappeenrantaan. No, pääasia, että pääsee edes hääjuhlaan :) Vuokrataan auto viideksi päiväksi ja voidaan sitten vapaammin painella ympäriinsä. Hirveä ruljanssi viidelle päivälle, kun pitää Ricoa viedä näytille ;) Äiti, veljen perhe, Marjamäet, iskä... Kavereitakin olis kiva nähdä Ricon kanssa :) Huhhuh, kiirettä pitää sitten.   Mutta joo, pitää mennä tästä sitten vähän itseään sivistämään. Palaillaan!
     
    
