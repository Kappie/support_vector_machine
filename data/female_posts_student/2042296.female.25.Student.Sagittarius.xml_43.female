

	 
      mieli: laiska musiikki: ei mitn  Viikonloppu on ollut todella laiska. Siis todellakin. Eilen käytiin aamulla kaupassa, jonka jälkeen minä nukahdin sohvalle Minka vierelläni (http://irc-galleria.net/view.php?nick=sassy_). Rico otti sitten salaa kuvia musta ja kisusta ;) Päivä meni jotenkin hengaillessa, en edes muista meidän tehneen siis mitään. Viime viikko oli niin raskas (opiskelua ja töitä), että ei tullut mistään muusta kuin laiskottelusta mitään...   Illalla mentiin syömään Ricon siskon ja sen poikaystävän Gilbertin luo. Siellä oli myös Ricon äiti ja Gilbertin veli sekä isovanhemmat. Gilbert on siis puoliksi sveitsiläinen ja puoliksi espanjalainen, isovanhemmat ovat espanjalaisia. Ilta oli huikea. Ne Gilbertin isovanhemmat oli tosi rentoja tyyppejä ja hiljaista hetkeä ei tullut :) Ruoka oli aivan hillittömän hyvää (siinä tosin kallistuttiin Italian puoleen, pastaa kun syötiin :) ja kaikilla oli hauskaa. Todellinen perheillallinen. Mulla oli niin hyvä fiilis, kun koko ajan puhuttiin "meidän perheestä" ja Ricon äitikin puhuu meistä kaikista (siis myös musta ja Gilbertistä) aina lapsinaan :) Se tunne vaan on niin lämmin ja hyvä... Olla osa isoa perhettä, jossa ei ole niin merkittävää, onko verisukulainen vai perheeseen ulkopuolelta tullut. Ei tällaista perhefiilistä ollut Suomessa exien kanssa ja niiden perheissä ikinä, vaikka hyvin toimeen tultiinkin. Ei voi muuta kuin olla onnellinen :) Tuskin maltan odottaa torstaita, kun koko perhe taas kokoontuu, tällä kertaa Ricon äidin luo. Ja taas on tiedossa hyvää ruokaa, kun tietää Ricon äidin kokkaustaidot :)  Tänäänkin me ollaan vaan nukuttu. Toisaalta, miksei. Täytyy välillä rentoutuakin. Opiskelijana vaan on aina niin huono omatunto, jos ei joka päivä lue jotain. Mutta eipähän tätä huono omatunnon potemista ole enää jäljellä kuin viitisen vuotta, ehhehe. Ja sen jälkeen voi potea huonoa omatuntoa muista asioista :D  Eilen puhuttiin sormuksista (Gilbert ja Gilbertin isoisä ovat molemmat kultaseppiä) ja puhuttiin sitten myös Ricon kanssa meidän kihla- ja vihkisormuksista, vaikka ei edelleenkään olla mitään päiviä päätetty tms. Tuli puhetta Kalevala-sormuksista ja päätettiin Suomessa katsella vähän niitä. Rico totesi, että voihan se mulle sormuksen ihan muutenkin vaan ostaa, joten saa nyt nähdä, mikä sormus siitä tulee vai tuleeko sormusta ollenkaan :D Pitää olla kiltisti siihen saakka ;)  Eipä tässä ole oikein muuten ihmeitä tapahtunut... 
     
    
