

	 
      mieli: pirteä, stressaantunut musiikki: The InTime Quintet - Soledad  En ole pitkään aikaan kuunnellut Piazzollan tango nuevoa. En kyllä tajua miksi, niin hyvältä tämä kuulostaa. Argentiinalainen tango on ihan omaa luokkaansa verrattuna suomalaiseen paatostangoon. Sir Elwoodin Hiljaisilla Väreillä (rauha Riku Järvisen muistolle) on mielestäni hyvä biisi, joka mielestäni kuvaa hyvin suomalaista tangoa. Biisin nimi on Tango, huikeaa, eikö? ;)   Tango  hän tuntee suolaiset kyyneleet poskillaan  hikinen käsi leninkiä painaa  ja hänen meikin peittämä ihonsa,  väsyneet katseet toisiaan karttaa   se on tanssia ihmisten,  tanssia jumalten,  tanssia välillä taivaan ja maan  suurta ja kaunista,  pientä ja totista  kun ihminen ihmistä  kiusaa   ja kuka tahteja laskee,  kuka rytmiä lyö,  kuka nousee ja kumartaa  ja kuka istuu ja jää,  kuka myöntää ja lähtee ja tangossa toisensa kohtaa   se on tanssia ihmisten,  tanssia jumalten, tanssia välillä taivaan ja maan  mies naistaan vie, sydän tahteja lyö,  kun poskea poskelleen  painaa   yli parketin,  yli savuisen hallin,  poika tyttöään taivuttaa  hetkeks unohtaa,  nuo kaksi kaiken saa  yli parketin,  tytön hiukset oudon kiillon saa  tuoksuu savuinen ilma,  kuin ruusuinen tarha  vain hetken on harha,  mihin kaksi nuo takertuu   ja hänen huulensa huutavat juotavaa,  rasvainen tukka  salin valoissa vain kiiltää,  kengät liukuvat pitkin salin lattiaa, elämän viivoja jauhoon vain piirtää   se on tanssia ihmisten,  tanssia jumalten, tanssia välillä taivaan ja maan  tanssia suurien,  tanssia pienien  kun ihminen ihmistä  kiusaa  se on tanssia ...    sanat: J.Lehti   Argentiinalainen tango on kuumaa, eroottista, tunteiden paloa, intiimiä (melkein punastuttaa katsella toisten tanssivan sitä) ja taidokasta. Argentiinalainen tango ilmaisee tunteita ilman sanoja. Miten viulun, kitaran, haitarin, pianon ja basson voikin niin selvästi saada itkemään, kaipaamaan, rakastamaan ja haluamaan...  Ironista sinänsä nyt on se, että InTime Quintet on suomalainen yhtye :) Joten kyllä sitä intohimoa suomalaisistakin löytyy. He kaikki tosin ovat ammattimuusikkoja. Luulenpa, että Argentiinasta löytyy huikeita amatöörejäkin, joilta tango nuevo sujuu.  Sitten voisinkin kommentoida, että hiukan kosteaa nurmikkoa on aika raskas ajaa. Rakkinekin on niin painava, että käsivoimia tarvitaan kyllä. Olin siis taas anopin nurtsin ajamassa. Pistin vielä vauhtia siihen ajamiseen, kun tuli niin tummia pilviä taivaalle ja pelkäsin, että alkaa sataa ja että pitäisi lopettaa se nurmikon ajaminen kesken. No, ei alkanut sataa, mutta olinpahan tosi tehokas.  Ellei kaverit irkissä koko ajan puhuisi juhannuksesta, unohtaisin sen kokonaan. Täällä kun ei semmoista juhlaa vietetä. Ei ole mikään iso tappio siinä mielessä, että juhannus on aina ollut mun mielestä jopa uutta vuotta vituttavampi juhla. Montakohan ihmistä tänäkin juhannuksena hukkuu taas, kun jotkut pällit ovat joskus keksineet, että juhannuksena pitää ryypätä itsensä ääliö-kuntoon? Kaupat ovat tietenkin kiinni ja kaikki muutkin paikat. Tosin, kaupat nyt saavatkin olla kiinni. Nykyajan uusavuttomat voivat kyllä toisinaan saada käytännön muistutuksen siitä, mitä on esim. ostoslistan tekeminen ja yleinen suunnittelu. Ei ihmiset varmaan vaan viitsi vaivata päätään sillä, että miettisivät, mitä tarvitsevat parin päivän aikana niin, ettei tule sitten tarvetta lähteä sunnuntaina kauppaan. Ihmisillä tietenkin on myös esim. sunnuntaiaukioloaikojen myötä uusia tarpeita. Tai ei välttämättä uusia, mutta enemmän. Lauantaisen bileillan jälkeen pitää päästä ostamaan kaupasta sitä ja tätä. Miksei niitä perkele voi ostaa jo lauantaina valmiiksi, kun se baari-ilta ja seur. päivän krapula tuskin tulee niin suurena yllätyksenä, ettei siihen muka osaisi varautua. Jos ei taas osaa varautua ennakkotietoisuudesta huolimatta tai jos se känni ja krapula todella tulevat yllätyksenä, niin sitten pitää KÄRRRSIÄ. *evil laughter* Itsekin olen kärsinyt ja siitä hengissä selvinnyt.  Mutsi on huomenna perillä. Ahistaa. Saa nähdä, noudattaako vierailu edeltäpelättyä kaavaa. Ristiriitaiset fiilikset tuosta vierailusta. Täällä on saanut olla niin rauhassa ja rakentaa elämää tänne omien mieltymystensä mukaan. Nyt musta tuntuu, että se rauha tullaan rikkomaan, tai ainakin sitä järkytetään. Tiedän, että äiti ei kuitenkaan voi olla tekemättä niitä helvetin elämänkorjausehdotuksia tai olemaan huomauttelematta siitä, mikä täällä on hänen mielestään väärin. Kaiken lisäksi mulla on ensi viikolla kirjallisuustentti, johon on vielä helvetisti luettavaa. Valitsivat siis paskimman mahdollisen ajan vierailulle. Viikon päästä mulla olis jo kesäloma, mutta kun ei niin ei. Mutsin miesystävän loma loppuu jnejne. No, eivät ne viivy kuin pari päivää ja nukkuvatkin anopin luona. Ehkä siitä selviää. Seuraavan kerran pitää kärsiä taas elokuussa, meikäläisen kamat kun on mutsilla varastossa. Olen vähän niin kuin olosuhteiden uhri ;) Tuskin maltan odottaa sitä päivää, että saan roinani pois mutsin hoteista ja voin tulla Suomeen ja asua hyvällä omatunnolla kavereiden tai veljen perheen luona koko ajan. Jotenkin on sellainen fiilis, että niin kauan kuin siellä on jotain mun kamoja, en voi sanoa, ettei tarvii tulla tänne vierailulle, jos meidän aikatauluun ei sovi. Ihan typerää tietenkin. Pitäisi vaan olla huono ja kiittämätön lapsi ja sanoa, että tänä viikonloppuna ei sovi, tulkaa toiste. Argh.  Nyt menen laittamaan ruokaa, ettei olisi siitä sitten viikonloppuna stressiä. Tänään voin sitten stressata siitä ajasta, mikä meni ruuanlaittoon ja jonka olisi voinut käyttää lukemiseen. Saatanansaatana. Perkele.   
     
    
