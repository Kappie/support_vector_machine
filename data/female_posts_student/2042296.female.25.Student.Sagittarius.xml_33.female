

	 
      11:14  mieli: ärgh musiikki: Eva Dahlgren - Stenmannen  Mä tänä aamuna oon miettinyt, että mitä vittua? Heräsin jossain vaiheessa aikaisin siihen, että Rico tuli kylkeen kiinni ja piti kiinni. Se on yksi niistä isoista onnentunteista, mitä voi parisuhteessa kokea, mun mielestäni. Sitten kaivauduin Ricon kainaloon ja jatkettiin onnellisesti unipilvessä leijailua, huoneessa oli kauniin pehmeä valo, kissat rauhallisia. Mulla oli jotain lämmintä ja karvaista taas jaloissa, Minkahan se siellä. Se tulee aina, kun vaan on tilaa. Jännää huomata, miten ne on meihin kiintyneitä ihan noin pyyteettömästi. Toinen asia on sitten, kun Minka tulee tuijottamaan viiden sentin päästä ihan hiljaa, että "anna ämmä ruokaa". Tosin on sekin aika söpöä. Jotenkin koomista, että kissa tulee aamutuimaan ihan vaan tuijottamaan niin läheltä. Tai pureskelee varpaita, jos niitä liikuttelee.  Tällainen tunne oli aamulla:  När en vild röd ros slår ut doftar hela skogen   När en vild röd ros slår ut  doftar hela skogen   när en vild röd ros slår ut  doftar hela skogen  under ekarnas blad  vilar vindarnas barn  till en sång  om en ros   i en skog  hörs en sång  om en ros   om en vild  en vild röd  vild röd ros   och när en människa  andas  för första gången  i sin älskades famn  vet hon  allt har samma  doft som  den blommans namn   gräver i jord  blomma skön  slår sin rot  runt en annan rot  törnen och blad  det jag sår  växer vilt  i nån annans jord   hela världen runt  mot en husvägg mitt i stan  i dammet på en sliten trottoar  röda rosors blad  hela världen runt  i skarven mellan järnvägsspår   under bron dit inget solsken når  röda rosors blad  hela världen runt  där inget annat orkar gro  finner rosen något och slår rot  hela världen runt   den blomman ger en människa ro  det vilda ger en människa ro  förundrad  och i beundran  står hon vid vägen och ler   jag vill  se min älskade komma från det vilda  jag vill  låta kärleken växa  i det vilda  jag vill   gräver i jord  blomma skön  slår sin rot  runt en annan rot  törnen och blad  det jag sår  växer vilt  i nån annans jord   jag vill  våga ge all min kärlek  i det vilda  jag vill  våga tro på din kärlek  i det vilda  jag vill  jag vill  låta kärleken växa  i det vilda  jag vill   hela världen runt  i öknars torra heta sand  i branten ner mot hav  som river land  röda rosors blad  hela världen runt  där ingen längre vågar tro  finner rosen något och slår rot  hela världen runt   i den blomman finner människan ro  i det vilda finner jag min ro  förundrad  och i beundran  står jag vid vägen och ler   jag vill  se min älskade komma  från det vilda  (Eva Dahlgren)  Rakkaus on niin suurta, etten aina tajua sitä. En voi välillä uskoa sitä todeksi tai että tämä pysyisi minun luonani. Siinä se sitten vaan on ja yliajaa mut. Vieläkin itken toistuvasti, joinain viikkoina joka päivä, onnesta, kun vain ajattelenkin Ricoa. Kai se on myöskin sitä, että täällä meidän suhde voi hengittää vapaasti, ilman ulkopuolisia rasitteita. Ilman tuttuja kuvioita ja liian tuttuja ihmisiä. Minun kannaltani siis. Ricohan nyt on aina ollut täällä.   Kaipaan ihan yllättävän vähän Suomea. Sieltä kaipaan lähinnä ystäviä... En juurikaan muuta. No, rasvatonta kermaviiliä myös :P Ja asioiden helppoutta välillä. Väsyttää ja kyllästyttää välillä puhua joka helvetin päivä vierasta kieltä. Välillä olen vain hiljaa, kun en Jaksa sanoa mitään saksaksi. Onneksi mies ymmärtää. Opiskelu on omiaan väsyttämään vielä lisää. Latinaa opiskellaan tietenkin saksaksi, englantia englanniksi. Suomea käytän vain puhelimessa vanhempien kanssa ja kavereiden kanssa ircissä tai messengerissä tai blogia kirjoittaessani.  No, piti kuitenkin jo ysin aikaan raahautua keittiöön antamaan karvakasoille ruokaa, olivat siitä kovasti onnellisia. Jostain syystä Ricokin sitten heräili samoihin aikoihin. Minun ihana, hyväsydäminen ja kaunissieluinen rakkaani.  np: Norah Jones - Seven Years  Tähän aamuun ei oikein sovi mikään räime, siksi hissimusiikkia.   Yöllä näin taas kummallista unta. Muuta en siitä oikeastaan muista kuin että se oli jostain toisesta miehestä ja tämä mies oli suomalainen. Suhdetta ei ollut, olin sinkku ja ihastunut. Tämä oli siis jo toinen tämän kaltainen uni. Edellisessä unessa olin ihastunut erikoissairaanhoitajaan, siis mieheen. Tunne oli jotenkin molemminpuolista, mutta ei siitä silti mitään tullut. Molemmat unet ovat jättäneet mut ihmettelemään, että mitä vittua? Mikä alitajunnan reaktio tää nyt on? En ole päätäni sen kummemmin unilla vaivannut, mutta vähän silti ihmetyttää. No, tässä on muutenkin ollut vähän kaikkea laimentavaa, mutta WTF? Eihän ikuisesti voi olla hulluna rakastunut, toki tämän tajuan. Onkohan tämä taas sellainen vaihe, kun pelkään jotain suhteessa. Että se päättyy tai että tapaankin sitten vielä sopivamman, kun jo ollaan naimisissa tms. Ehkä tämä ulkomailla oleminen vaikuttaa myös. Mulla ei ole täällä oikeastaan mitään muuta tukikohtaa kuin tämä meidän koti. Vieläkään ei ole muita rutiineja kuin opiskelu ja kotona normaalit arkipäivän rutiinit. Ei ole ystäviä... Välillä hajottaa olla niin paljon Ricon kanssa yhdessä, vaikka samalla haluankin sitä ja nautin siitä. Nyt Rico on äitinsä kanssa hakemassa kissaparkaa eläinlääkäriltä ja musta on ihanaa olla yksin. Tämä on siinä mielessä paradoksaalista, että olenhan mä viikollakin kaikki päivät keskenäni, kun Rico on töissä. Mutta se, miten vapaa-aikansa viettää ja kenen kanssa on tietenkin myös tärkeää. No, uskon kuitenkin, että tämäkin järjestyy ajan myötä. Näihin paikallisiin vain on vähän vaikea tutustua.  Mulle tyypillistä on kyllä saada näitä kriisivaiheita suhteissa. Tai no ainakin noissa kahdessa edellisessä, joita voi suhteeksi kutsua. Jannen kanssa näitä "kriisejä" oli neljän vuoden aikaan monta kertaa, Jussin kanssa alussa (olis silloin kyllä pitänyt luottaa vaistoihinsa ja lopettaa homma ennen kuin poltin näppini)... No, Janne oli sellainen mies, jonka kanssa oli helppoa olla suhteessa. Siinä on nimittäin kärsivällinen ja viisas, pitkänäköinen ihminen. Jussin kanssa taas aloitettiin vuoristoradan huipulta ja kaikkihan tietää, miten nopeasti se vuoristoradan mäki tullaan alas... Tosin normaalissa vuoristoradassa ei putoa kelkasta, kuten nyt kävi. Ricon kanssa aloiteltiin vähän varovaisemmin, vaikka meinasikin käydä hassusti...   Nimittäin Ricolla oli tämä irc-tuttava Malesiasta, joka ei oikein viime kesänä vielä tajunnut työntää omia kuumia tunteitaan Ricoa kohtaan taka-alalle. Ricokaan ei oikein silloin tiennyt, mitä se haluaa ja leikki sen Jasminin kanssa samaa leikkiä. Onneksi kuitenkin vain online. Meillä oli sen takia oikeasti ihan isoja ongelmia ja kun pistin Ricon selkä seinää vasten, niin paljastui asioita. No, niistä ollaan puhuttu ja puhuttu ja olen välillä itkettänytkin Ricoa (itsestäni puhumattakaan ;)... Mietin, että pakkaan kamani ja palaan Suomeen, mutta enhän mä sitä nyt sitten tehnyt, vaikka lähellä oli. Rico katkaisi välit (todellakin vapaaehtoisesti) siihen naiseen, kun totes, että se haluaa mieluummin olla mun kanssani. Jasminkin sitten löysi uuden sveitsiläisen miehen (sillä on joku pakkomielle eurooppalaisiin miehiin) ja on sen kanssa ilmeisesti nyt onnellinen ja me saadaan olla rauhassa. Mutta kyllä vieläkin satuttaa ajatella sitä aikaa ja mitä meinas käydä sen takia, että joku vitun malesialainen oli mun mieheen rakastunut (eivät olleet ikinä nähneet in real life). Ricon tunteet eivät olleet ystävyyttä ja flirttiä kummempia. Tällä hetkellä olen vähän erityistä herkempi, kun se nainen sattuu olemaan sen uuden sveitsiläisensä luona tuossa Zürichissä. Eli esim. ens viikolla, kun meen yliopistolle, saatetaan hyvin kulkea vaikka toistemme ohi, jos paska säkä käy ;)   Mutterilta tuli tänään sähköpostia, sen sunnuntai-aamun mietteitä. Olis tietenkin senkin voinut jättää lukematta, sisältö oli samaa vanhaa paskaa. No, sisältö jääköön tässä referoimatta, mutta ei siitä hyvä mieli tullut. Olin sen luettuani taas onnellinen, että olen täällä suhteellisen kaukana niistä meidän perheen sotkuista ja elän omaa elämääni. Mutta sekin pisti miettimään, että mitä vittua. Onko lapsen tehtävä toimia jonkinlaisena viemärinä, jos vanhemman elämä ei mene niin kuin se on suunnitellut? Onko mun tehtävä olla osallisena sitä katkeruutta, mitä vanhempi kantaa sisällään? Olen meidän perheessä välikappaleen roolissa, kun en ole suostunut valitsemaan puolia (äiti vs. veljen perhe). Se on vähän raskasta toisinaan. Myös se on raskasta, että äidin mielestä mä olen "ehkä" onnellinen täällä. Se ei siis usko, kun sanon sille olevani onnellisempi täällä kuin Suomessa. Ehdottelee vielä vuoden täällä asumisen jälkeen, että voisin muuttaa ihan hyvin kirjani vaikkapa sen luokse, että saisin Suomesta opintotukea ja muita etuja. Sen on vaikea ymmärtää, että mun koti on täällä ja haluan olla omassa kodissani kirjoilla. Toisaalta ymmärrän sen, että se tuntee olonsa tosi yksinäiseksi ja haluais, että asuisin lähempänä ja voisin käydä sen luona useammin. Olen tosin vähän sitä mieltä, että sen pitäisi löytää elämän sisältö jostain muualta, kun lapset ovat lentäneet pesästä. Ja onhan sillä se valokuvaus ja luonto, joiden parissa se on puhtaasti onnellinen, mikä tekee myöskin mut onnelliseksi, koska enhän mä äidilleni mitään pahaa halua. Meidän suhde nyt vaan ei ole ihan yksinkertainen.   Ei tää WTF-olo tästä oikein nyt mennyt mihinkään, vaikka tänne tätä vuodatusta tulikin. No, tartun novelliin ja hukutan itseni sen maailmaan. Ehkä kaikki taas jossain vaiheessa tasapainottuu ja lakkaan näkemästä unia vieraista, tosin anonyymeistä miehistä.
     
    
