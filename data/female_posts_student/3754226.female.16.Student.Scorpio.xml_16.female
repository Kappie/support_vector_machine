

     
      Marami kang iniisip, naiisip at gustong isipin. Pero mas gusto mong malaman ng lahat ng tao ang lahat ng kabangagan mo. Wala lang. Pumampam. Umasang may mag-rereply sa senseless thoughts mo. Magadvice. Magsabing, "Oo.. naiintindihan kita.." Pero ayos lang sayo kahit di nila basahin to. Bakit pa? Sino ka ba? Nakakadiri. Ayaw mong tuksuhin ka nilang, "yuck!! Ang mushy mo pala!!" Sa lahat ng kaibigan mong humihingi ng advice tungkol sa pag-ibig, ang sinasabi mo lang palagi, "Tange, kalimutan mo na lang yang nararamdaman mo. Korni mo e. Guguluhin lang nyan buhay mo." Ang sasabihin pa nila sayo, "Talaga? Buti ka pa, wala kang lovelife. Di ka stressed--" "At di ako mukhang tanga." Dagdag mo pa. May na-offend ka na naman. Pero pake mo ba sa kanila? Totoo naman ah. Tapos bigla mong mare-realize, may problema ka na rin pala.  Bakit may nanggugulo pa rin sa buhay mo ngayon? Ang dami mong crush, grabe. Yung isa kaklase mo, yung apat, kachat mo sa isang chat channel, si Jay-R, Si Mark at si Rainier aka Xi Men ng Starstruck, F4, c Chris Tiu, yung limang magkakabarkadang kapitbahay niyo at yung pinsan mo. Nineteen, imagine!? Pero di naman nila ginugulo ang buhay mo. Kaso may isang taong di mo maintindihan kung bakit kahit anong gawin mo, talagang ginugulo pa rin niya yung buhay mo. Inalis mo na noon yung pangalan nya sa phone mo. Kaso sinulat mo pa rin yung number nya sa diary mo. Engot ka talaga. Tapos nilagay mo ulit sa cell mo. Tapos inalis mo ulit kase nainis ka. Naihagis mo pa nga sa kama mo yung phone mo e. Tapos naisip mo wala rin namang epekto kung nasa cell mo siya o wala, kasi memorize mo yung number niya. Panahon na para kalimutan na talaga sya --- naiisip mo. Okay na? Hinde. Mas malala.  Tsk tsk tsk. Naaawa ka na talaga sa sarili mo. Naiinis ka pa kapag sinasabi sayo ng mga kaibigan mo, "Nakita ko sha sa Malate kagabi." Asar na asar ka. Sabay sigaw with matching facial expression, "PAKI KO?" “Baket? Ayaw mo na ba sa kanya?" Tatahimik ka muna. Tititigan silang lahat na naghihintay ng sagot mo. Biglang magkakaron ng split personality disorder, ngingiti at magsasalita: "Sino yon?" Natuwa ka sa ginawa mo. Tapos makikita mo siya. Ayun. Mabubuwisit ka talaga. Maaalala mo yung mga panahong pinagmukha ka niyang tanga. Yung panahong kailangan mo siya. Yung panahong iniwan ka nya sa ere... Masisira ang araw mo. Wala ka sa mood makipagtawanan. Sisigawan mo ang kaibigan mong natapakan ang white rubber shoes mo. Gugustuhin mong balatan ng buhay ang taong magsasabing, "Ganyan talaga pag in-love." May background pang mga palihim na tawa. At sabay-sabay silang kakanta ng "For all of my life,you are the one, I will love you faithfully forever..". Kanta mo yun sa kanya. Di ka makakapagsalita. Naramdaman mong umiinit yung tenga mo, yung leeg mo, yung mukha mo. Bigla mo nasabi, "Sino yon?" Ayos na sana, kaso di mo naisip na mali yung statement mo. At bago mo pa mabawi ang sinabi mo, sasabihin na nila, "Baket? Me sinabe bang pangalan??? Yak!! Halata!!!"Feeling mo masusunog na sa init yung mukha mo. Parang gusto mo ng mag-vanish.  Isang araw naman nakikipagkwentuhan ka sa crush mo. Ang saya-saya mo! Biglang may dadaan sa likod mo na dalawang kurimao di sinasadyang maging pamilyar na sayo. Lumingon ka, at pagtalikod mo, nagsalita ang isa: "Siya ba yun?" Sasagot ang isa pa, "Oo nga!!."  halaa!!! Anong ginawa mo?? Titigil ka na sa pakikipagkwentuhan. Aalis na lang na punung-puno ng sama ng loob. Naaasar ka sa lahat. Bakit kailangang pakialaman ang buhay iba? Bakit kailangang ipagkwentuhan pa  ang di na dapat pinag-uusapan? Marami pang version yung mga naririnig mo. Minsan ganito, "Sigurado ka, yun yun? ." O kaya, "Ows? Yan yon?". Lupit mo! Narinig mo yun!? Marathon eavesdropper ka kase.  One time nakipag-chat ka. "musta luvlyf? meron b?" "wla..” sagot mo.  "Ows!? bket nmn!?" "basta. wla syang kwenta!" Ang kulit.  "mahal mo?" "huh?" Nagulat ka. "mahal mo pa rin un!” "weeeh!! D nga!?" Naasar ka na. "lang kwenta pero mhl mo?" Matitigilan ka. Tititigan mo yung monitor ng matagal. Ita-type mo yung "gtg" nang di oras. May kasama pang "nys miting u" para di halatang nabwisit ka sa sinabi nya.  Asar na asar ka na talaga sa sarili mo. Gusto mo na lang talagang ma-dissolve sa hangin. Ikaw na ngayon ang naghahanap ng advice. Pero walang kwenta lahat ng sinabi nila. "Kalimutan na kasi!." PAANO? "Wag ka kase paapekto.“ HA?!? ANG LABO!!! "Marami pang iba jan!" EH SIYA NGA LANG EH!!! Aasarin ka pa kapag sinabi nilang, "Bakit di na lang si ___? Yikee! Okay naman siya ah." Ngek, ano yun, ganon lang kadali? Naisip mo, tama, bwisit sa buhay yang feelings na yan. May magtatanong pa, "Bakit mo ba yon mahal?" Wow pare, wala kang maisagot. Buti pa sa Math pwede kang manghula ng formula, pwede mong paglaruan ang solution mo. May effort’s score ka pa. Eh sa tanong na yon? Tsk tsk. Malabong mangyari yon. Paulit-ulit mong sinasabi sa sarili mo na wala ka na talagang pakialam sa kanya. Pero bakit pag nakikita mo siya, natitigilan ka pa rin? Minsan, kaibigan mo na yung nagsasabi sayo, “O, kala ko ba wala na?” Tatawa ka na lang. Lalakasan mo para di mahalata yung teary eyes mo. Di ka na naman makapagsalita. Litong-lito ka na. Di mo alam kung bakit nga ba ganon. Kung bakit ka apektado. Kung bakit nagbabago ang lahat pag nandiyan siya. Kung bakit gustung-gusto mo siyang bigyan ng utak para marealize niya lahat… Lahat-lahat. Somehow, gusto mong mawala ka na lang bigla. Maubusan ng internet card. Sabugan ng pc. Mag-brown-out. Biglang mag-collapse. Umiyak. Malunod. Maging ipis. Mabagsakan ng asteroid. Basically, mawala! Maglahong parang bula. Kase, tama yung sinabi ng naka-chat mo. Sinasabi mong walang kwenta, pero mahal mo. Sobra.             
     
    
