

	 
      mieli: pönttö musiikki: ei mitn  Lähdettiin anoppikokelaan kanssa kauppaan jo puoli yhdeksältä, että vältyttäisiin pahimmalta ruuhkalta. Joskus iltapäivällä on ihan tuskaa käydä ruokaostoksilla, kun kotiäidit tulevat kaikkien lastensa kanssa kauppaan. Lapset sitten joko vääntelehtivät tuskastuneina ostoskärryissä, riekkuvat ympäriinsä, saavat raivareita, leikkivät keskenään tai häiritsevät jotenkin muuten. Siis, hyvä, että lapsia otetaan mukaan paikkoihin, että oppivat vähän tätä elämää, mutta onko niitä nyt joka kerta pakko raahata kauppaan? Toisaalta kysyn, onko niiden kotiäitien aina pakko raahata itsensä kauppaan ;) Eikö mies voi tehdä sen vertaa, että vahtisi niitä kersoja kotona sen tunnin verran, mitä kauppareissuun menee (ilman sosiaalista puolta) tai kävisi itse kaupassa? Mies osaa ihan hyvin lukea kauppalistaa, uskokaa pois. Tekee toisinaan oikein pahaa katsella niitä tuskastuneita kotiäitejä, jotka yrittävät pitää viidetsadat narut yhtä aikaa käsissä eli valikoida hyvät tomaatit, kurkut, suklaavanukkaat sun muut. Ei käy kateeksi. Toisaalta tekee pahaa katsella niitä kotiäitejä, jotka unohtavat muksunsa jonnekin riehumaan ja keskittyvät keskustelemaan toisten "kohtalotovereiden" kanssa päivän tapahtumista ja pikku Peterin kakkaamistavoista. Keskellä käytävää tietenkin ostoskärryjen kanssa tukkien koko kulkuväylän. Minä sitten yritän ujuttautua jotenkin anteeksipyydellen siitä välistä, kun en jaksa alkaa selvittää heille, että heidän käytöksensä poikkeaa hyvistä tavoista. Se kun tuntuu olevan ihan päinvastoin. Eli normaalia on tukkia tie niillä kärryillä ja anteeksipyytelevää läpitunkeilijaa katsotaan viileästi ja joskus jopa ärtyneenä.  Toinen laji ovat nämä mummelit. Tänään eräs törmäsi perseeseeni kärryillään, kun olin valitsemassa vihanneksia kalakeittoa varten. Hyvä kun jotain ynähti ja katsoi vielä kaupan päälle inhoavasti, vaikkei mulla ollut edes tatuoinnit näkyvillä. Teki mieli suuttua ja vittuuntua, mutta ajattelin, että se pässi ei ole sen arvoinen. Arvostan ja kunnioita vanhempia ihmisiä, mutta ei ikä oikeuta mielestäni tekemään ihan mitä tahansa. En myöskään haluaisi alentua joka kerta samalle tasolle näiden pällien kanssa ja yritän asettua koko kauppapelleilyn yläpuolelle, hoitaa ostokseni ja mennä kotiin. Mutta joskus ei vaan jaksa, joskus sitä vaan hermostuu. Toistaiseksi en ole avannut sanaista arkkuani, vaikka lähellä on ollut. Varmaan sekin lisäisi pahennusta, koska sveitsinsaksan sijasta (olen siis juntti, kun en osaa puhua kieltä, jota osaa ehkä saman verran ihmisiä kuin suomea :>) suustani tulisikin ulos hochdeutschia. "Mitä tuokin ulkomaalainen tulee tänne MEIDÄN Migrosiin uhittelemaan, painuisi takaisin sinne, mistä on tullutkin!" Ei vaan, eipä mua olla täällä rasistisesti kohdeltu muuten kuin työnhaun yhteydessä ja sekin lähinnä oleskelulupa-asioissa. Ehkä etunani on vaalea iho ja kansallisuutta tunnustamaton tukan väri. Karua, mutta totta. Suomalaiset tosin tuntuvat olevan täällä muutenkin aika suosittuja tai siis ennemminkin ihan hyväksyttyjä.  Joskus toivoisi, että voisi tuollaisen maallisen rituaalin kuin kaupassa käymisen jättää muille, tilata ruuat vaikka netistä. Mutta sehän olisi vähän naurettavaa pelleilyä, kun aikaa mulla kuitenkin nyt on kaupassa käymiseen. Kerran viikossa kaupassa pitää käydä, ei voi mitään.  Ruokakaupan jälkeen mentiin kahville. Ajateltiin, että ei tuu mitään, jos ei saa kahavia koneistoon. Meillä molemmilla on ollut tänään vähän laho latva, ikään kuin pään ympärillä olisi kupu tai ihan kuin olisi oman vartalonsa ulkopuolella, eikä oikein tietäisi, mitä tehdä ja missä nyt mennään; tosi outo fiilis. Kahvi ja jutustelu teki hyvää. Mentiin sitten katsomaan pyörää mulle. Kun on se diili, että mä ajan nurtsin jne. No kuvittelin saavani jonkun 700-800 frangin pyörän, mutta anoppi päätyikin ostamaan n. 1000 frangin pyörän!!! Kypäräkin tuli ostettua. Kohta mennään hakemaan se... Mulla on kyllä maailman paras anoppi, ei voi muuta sanoa. Eikä vain sen takia, että se ostaa mulle pyörän.
     
    
