

	 
      mieli: harmaa musiikki: Simo Salminen - Rotestilaulu  Olen ottanut jonkun askeleen johonkin suuntaan lähettämällä pinseri.comiin pyynnön, että lisäisivät vaivaisen blogini listalleen. Mitähän tästäkin tulee, myynkö sieluni blog-pirulle?  Taistelen itseni kanssa, että saisin itseni lukemaan J. Conradin Heart of Darknessin huomiseksi. Asiaa mutkistaa se, että olen aloittanut sen lukemisen joskus melkein pari viikkoa sitten junassa väsyneenä ja tiedän, että nyt pitää aloittaa alusta. Lisäksi huomiseksi pitää lukea kasa teoriaa ja MUA EI HUVITA. Koko alkuviikon olen nauttinut ruumiillisesta ja aivovapaasta työskentelystä. Hoidin erästä lasta maanantaina ja ajoin anoppikokelaan nurmikon eilen, sekä kävin kaupassa ja laitoin ruokaa. Nyt on sitten jotenkin vaikeaa suhtautua rakentavasti teoreettiseen maailmaan. Taidan olla vähän hankala, kun opiskelu tuntuu välillä niin väkisin vääntämiseltä, mutta toisaalta en halua hoitaa lapsia ja ajaa nurmikoita loppuelämääni. Enkä myöskään ryhtyä tyytyväiseksi kotiäidiksi. Tiedän, että tulisin hulluksi, jos pitäisi kotona tai lasten kanssa olla kaiket päivät ja pistää joka ilta pesuun paita, joka on täynnä maito- ja räkätahroja.  Maanantaina puistossa näin taas sellaisen Hochdeutschia puhuvan kotiäidin, joka Enzo-poikansa oli pukeutunut täysin samaan vaaleansinisen sävyyn, että alkoi puistattaa. Näin nimittäin liukumäen vieressä ollessani, hoitolastani rappusia ylös saattaessani, tämän kotiäidin t-paidan hihasta sisään (no okeiokei, katsoin ihan tietoisesti sinne, urkkija olen) ja sieltä pilkotti piiiiiiiiiiiiiitkät ja mustat kainalokarvat. Hyi sentään. Aikamoinen järkytys meikäläiselle, joka tykkää karvoista vain päässä... Jouduin myöskin miettimään, että jos se Enzon äiti ei aja edes kainalokarvojaan, niin miten mahtaa olla muiden karvaisten alueiden aika. Yhh. Ok, en minäkään käsivarren hentoisia, vaaleita karvoja ajele tai edes reisieni hentoisia karvoja. Mutta kyllä kainalo-, sääri- ja piNppikarvat pitäisi ajella :/ Onneksi Rico ajelee ihan vapaaehtoisesti karvansa; ajaisi myös rintakarvat, ellen kieltäisi ;) Ja silti on niin miehekäs, että NAM. Pianhan se tuolta töistänsä kotiin tulee, namnam.  np: The Rasmus - Liquid  Hih, tälle laululle tuli joskus porattua kännissä, kun oltiin tyttöin kera Henry's pubissa Tampereella ja oltiin juotu "muutama" Sex on the Beach. En kyllä muista enää, että miksi itketti. Olikohan se juuri ennen kuin olin lähdössä Saksaan tai sieltä tulon jälkeen, kun oli vielä ikävä Saksaan. En muista. Semmoista se on joskus. Joka tapauksessa tätä biisiä kuunneltiin myöskin lappeen Rannalla kesällä 2001, ennen kuin lähdin sinne Saksaan. Tämän vuoden elokuussa tulee taas mentyä lappeen Rannalle, kun ystäväni Laura menee naimisiin ihanan Tepponsa kanssa. Tämän Lauran luona olinkin juuri silloin kesällä 2001. Laura-rakas, on niin kova ikävä...  Olen miettinyt irkkaamiseni dilemmaa. Miksi minä aina toistuvasti menen sinne, vaikka en sitten oikeastaan jaksakaan sitä samaa vanhaa meininkiä. Pitäisi vaihtaa kanavat kokonaan, jos haluaisi jotain uutta. Ja siihen ei taas riitä energia. Siellä kanavilla samat vanhat pellet jatkavat vittuiluaan ja minähän tietenkin vittuilen mukana, niin kuin asiaan kuuluu. Siis ihan hauskaa ja harmitonta, mutta tuntuu, että voisi koko homman lopettaa vaikka ja keskittyä tähän reaalielämään. Toisaalta sitten se on hyvä ja edullinen keino pitää jonkinlaista sosiaalista verkostoa yllä Suomessa. Siis IRC-kaverini ovat myös IRL-tuttaviani, on siellä muutamia ystäviäkin jopa. Toistaiseksi olen löytänyt hyväksi ratkaisun, että käyn irssimässä vain pari kertaa viikossa, joskus saattaa tulla pidempikin tauko. Irc-galleriakin tympii jonkun verran, mutta sekin on toisaalta hyvä tapa kommunikoida näiden tuttavieni kanssa. Mitä mää teen?! Nimim. aktiivista irkkailua vuodesta 1997.  Miksei mies tule jo? Pääsisin rakastavaan syleilyyn.  Tänään luin erästä esimerkki-esseen aloitusta ja siinä esseessä kirjoitetaan Clueless-leffan ja Austenin Emman suhteesta. Siis mitvit? Mä luulin, että Clueless on itsenäinen aivoton pelle-elokuva, mutta että se onkin remake Emmasta. Järkytyin. Emma pitää tässä jossain vaiheessa ottaa lukuun, kun se kuuluu Zwischenprüfungin kirjallisuuslistaan.  Välillä tuntuu, että olisi pitänyt valita ammatillinen koulutus akateemisen sijasta. Välillä kuvittelen oikeasti olevani vähään analysointiin tyytyväinen suurtalouskokki tai joku muu duunari (EN yleistä, tunnen talkkareita, suurtalouskokkeja, keittäjiä ja siivoajia, sekä tyhmiä että fiksuja) ja ahdistun siitäkin. Mietin, miten tylsää työni olisi. Pää meinasi hajota jo kesätöihin laitosapulaisena. Seitsemän kesää seurakunnilla, siksiköhän musta onkin tullut tällainen o_O Hahahahaaa.  Oltiin Heidin (suomalainen kaverini täällä) kanssa maanantaina kaljalla töiden jälkeen. Nauratti oikein se, kun naurettiin sille, että lapsenhoitokeikan jälkeen paitakin saattaa olla paskassa. Mietin, että ollaan mekin niin tyypillisiä, vaikka minäkin olen niin erikoinen ihminen olevinani. Sitten mietin, että mitä se erikoisuus sitten on. En minä mikään kylähullu kuitenkaan ole, josta kaikki tietävät, että hullu se on. Mutta koen olevani kuitenkin erikoisempi kuin nämä Henkka ja Maukka-vosut täällä, joiden ambitiot ovat tasolla "nopea oppisopimuskoulutus vaikka vaatemyyjäksi, naimisiin, lapsia ja kotiäidiksi". Ja taas yllätän itseni arvostelemasta maailman aliarvostetuinta ammattia, kotiäitiyttä. Mutta onhan mulla nyt, perkele, oikeus mielipiteeseen. Jos sanon, että kotiäitiydessä ei ole paljon kunnianhimoa, niin se on mun mielipide, koska omat tavoitteeni ovat jossain muualla. Jos koko ajan yrittää ottaa huomioon jokaisen asian ihan kaikki puolet, niin mä en ainakaan voisi sanoa enää mitään. Lukuunottamatta faktoja kuten "vesi kiehuu +100 asteessa". Aina pitää perustella ja perustella, ettei vaan loukkaa ketään. Paskanmarjat. Tässä elämässä ei voi välttyä loukkaamasta ihmisiä, vaikka olis kuinka pyhimys.  Pitäisi lopettaa tupakanpoltto. Kun oikein mietin koko ilmiötä, niin eihän siinä ole mitään järkeä. Se on epäterveellistä, kallista, haisee pahalta, hapenottokyky heikkenee, ääni kärsii (ainakin mulla), näyttää tyhmältä, savu kirvelee silmiä ja värjää seinät. Tupakoitsijan keuhkot ovat mustat. Voi luoja, minkä sivun mä löysin hakusanoilla "tupakoitsijan keuhkot": http://www.nettilinja.fi/~ilola/kuvasto1.html. Toisella sivulla (http://www.tohtori.fi/tupakka/009.html) sanotaan:    Lopettamisen vaikutus keuhkoihin   Jo vuorokauden kuluttua tupakoinnin lopettamisesta keuhkot alkavat puhdistua limasta ja muista tupakoinnista aiheutuvista jätteistä. Kolmessa vuorokaudessa keuhkojen toiminta paranee ja hengittäminen tulee helpommaksi sekä keuhkoputkien supistustila helpottaa.   Muutamassa kuukaudessa yskä, vinkuva hengitys ja hengitysvaikeudet vähenevät ja keuhkojen toiminta normalisoituu. Keuhkosyövän riski alkaa pienentyä.   Kymmenessä vuodessa tupakoinnin lopettamisesta riski sairastua keuhkosyöpään on pienentynyt 20 %:iin.   Tupakoinnin lopettaminen on tärkein keuhkoahtaumataudin hoito- ja ehkäisykeino.    En mä Suomessa polttanut näin paljon. Lähinnä luentojen välissä ja viihteellä. Täällä tulee poltettua paljon enemmän, siis ihan kotonakin, kun on tuo parveke ja tietokonehuoneessa on vielä lupa sauhutella sisällä. Pitäisi ottaa itseään niskasta kiinni ja laihduttaa ja lopettaa tupakointi. Hyvä yhdistelmä :> Tiedätte kyllä miksi. Kerron tuloksista, jos jotain tapahtuu ;)  Kello on kohta puoli viisi ja suurin saavutukseni tänään on ollut Catullus-nettisivujen selaaminen. Plärgh. Lähinnä aika on kulunut angstailuun ja Minkan silittelyyn. Olen ihan huono opiskelija, mutta sen olen tiennyt jo monta vuotta ;) Oikeutan laiskuuteni sillä, että minulla on eri tahti kuin muilla, enkä sitä paitsi ihan varmasti ole ainoa tällainen!  Menen tästä katsomaan, saisinko jotain aloitettua.   
     
    
