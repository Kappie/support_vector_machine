

    
       
      leaving dundee tomorrow. yeaah!!! waitin' to see kak minn cos she'll be leaving dundee in august for good.. isk isk... my sis angkat. One of the reasons why i chose dundee over aberdeen and leeds.   anyways.. the following has been copied from www.utusan.com.my. thought i'd paste it on my blog for my own personal reading in future.. hahahahah. MY DAD SHOULD REALLY READ THIS!!! especially  the last bit!  Doktor pakar diberi layanan kelas kedua kenaikan pangkat Saudara Pengarang, KENYATAAN Menteri Kesihatan di Parlimen pada 7 Julai 2004 yang disiarkan oleh akhbar Utusan Malaysia adalah dirujuk. Beliau mendakwa sehingga 31 Mei 2004, masih terdapat 875 jawatan pegawai perubatan pakar pelbagai bidang yang belum diisi daripada sejumlah 2,397 jawatan pegawai perubatan pakar di Kementerian Kesihatan Malaysia.   Di sini, saya dengan sebulat suara menyokong kenyataan beliau dan ia amat berpatutan dengan iklan yang dikeluarkan oleh Kementerian Kesihatan yang disiarkan di laman web kementerian (untuk sesiapa yang berminat membacanya, www.moh.gov.my).   Namun begitu, janganlah rakyat Malaysia terkejut, jika semakin ramai pegawai perubatan pakar yang akan meletakkan jawatan mereka disebabkan iklan ini.  Untuk pengetahuan semua, gelaran doktor perubatan adalah bersamaan dengan pegawai perubatan di dalam skim perkhidmatan kerajaan.  Untuk pengetahuan pembaca, sebelum Skim SSM (Sistem Saraan Malaysia) diperkenalkan, kenaikan pangkat untuk jawatan pegawai perubatan pakar di dalam Skim SSB (Sistem Saraan Baru) adalah dari gred U3 ke gred U2. Gaji untuk pegawai perubatan pakar klinikal gred U3 untuk skim SSB adalah di dalam lingkungan RM5,012.81 (iaitu selepas mendapat hadiah dua kenaikan gaji dan bayaran insentif pakar apabila seseorang pegawai perubatan lulus ijazah sarjana kepakaran dan diwartakan sebagai pakar).   Apabila dinaikkan pangkat ke gred U2 di dalam SSB, seorang pegawai perubatan pakar gred U2 akan menerima imbuhan gaji di dalam lingkungan RM6,988.51. Kenaikan pangkat ke gred U2 ini akan dinikmati oleh pegawai perubatan pakar tersebut setelah dua hingga tiga tahun diwartakan sebagai pakar klinikal di gred U3.   Ini merupakan pertambahan gaji sebanyak RM1,975.70, satu jumlah yang agak berpatutan.   Bagaimanapun kami hanya nikmati setelah terpaksa bertungkus lumus untuk menamatkan pengajian di peringkat sarjana kepakaran yang mengambil masa selama empat hingga lima tahun (tidak termasuk ijazah sarjana muda doktor perubatan, M.D, M.B.B.S, yang telah diambil dalam masa enam hingga tujuh tahun).  Tetapi lain pula halnya di dalam SSM yang diperkenalkan pada penghujung tahun 2002, jawatan kami sebagai pegawai perubatan pakar klinikal gred U41 hanya dinaikkan ke pegawai perubatan pakar gred U44 (sepatutnya jawatan setara yang perlu ditawarkan untuk kenaikan pangkat di dalam SSM untuk pegawai perubatan pakar adalah pada gred U48 iaitu bersamaan gred U2 untuk skim SSB).   Gaji yang kami nikmati untuk jawatan pegawai perubatan pakar klinikal gred U41 adalah di dalam lingkungan RM5,177.81 dan apabila kami dinaikkan pangkat ke gred U44 (selepas diwartakan dan semestinya perlu lulus peperiksaan Penilaian Tahap Kecekapan, SSM), gaji baru yang akan kami nikmati hanyalah RM5,631.23. iaitu kenaikan sebanyak RM453.42.   Bayangkanlah pertambahan gaji sebanyak itu yang kami akan dapat di dalam Skim SSM setelah bertungkus lumus belajar untuk mendapatkan ijazah kepakaran.   Untuk pengetahuan pembaca, gaji pegawai perubatan pakar gred U48 skim SSM adalah bermula daripada RM7,303.51. Suatu perbezaan yang amat ketara di dalam skim SSM yang diperkenalkan berbanding skim SSB.  Pada pendapat saya, jika seseorang hanyalah pegawai perubatan gred U41 yang tidak mempunyai ijazah kepakaran dan dinaikkan ke gred U44, itu merupakan satu rezeki. Tetapi yang saya tidak faham, kenapalah kenaikan pangkat ke gred U44 ini diperkenalkan kepada pegawai perubatan yang mempunyai kepakaran klinikal.  Kenapa, pihak kementerian tidak mahu memperkenalkan kembali skim kenaikan pangkat ke gred kanan kepada pegawai perubatan, seperti yang diamalkan sewaktu Jawatankuasa Kabinet 1976, yang memberikan kenaikan pangkat kepada semua pegawai perubatan yang telah berkhidmat selama lima tahun.   Gred U43/U44 boleh digunakan sebagai gred kanan. Manakala Gred U47/U48 dan ke atas dijadikan gred kenaikan pangkat untuk pegawai perubatan pakar dan juga kepada pegawai perubatan yang cemerlang dan sebagainya.  Sebagai kesimpulan dari tulisan saya ini,  1. Pihak kementerian sememangnya menggalakkan pegawai perubatan pakar rakyat Malaysia untuk berhijrah, kerana mereka boleh mendapatkan khidmat pegawai perubatan pakar dari luar. Yang menariknya di sini untuk khidmat pakar dari luar, kementerian menawarkan Gred permulaan U48 sehingga ke gred U54 untuk pegawai-pegawai perubatan pakar dari luar ini, yang sesetengahnya tidak diketahui asal-usul ijazah kepakaran mereka ambil. Bukanlah pegawai perubatan pakar ini tidak mahu berkhidmat di hospital-hospital kerajaan, tetapi sebenarnya kami merasakan yang kami ini dianak-tirikan dan diberi layanan kelas kedua oleh Kementerian Kesihatan.  2. Hospital-hospital kerajaan akan sentiasa dianggap sebagai hospital kelas kedua oleh rakyat Malaysia. Ini kerana kebanyakan penghijrahan pakar ini merupakan pakar-pakar muda yang bercita-cita tinggi untuk menjadi seorang pakar khusus/sub-kepakaran.   Dengan itu, hospital kerajaan akan tinggal dengan pakar-pakar perunding yang akan bersara dan tiada kelebihan di bidang sub-kepakaran berbanding pegawai perubatan pakar yang masih muda.   Jikapun mereka ini pergi melanjutkan pengajian di bidang sub-kepakaran, berapa lama sangat yang mereka dapat berkhidmat.   Selepas itu mereka pun bersara dan menyertai pihak swasta dengan sub-kepakaran mereka. Inilah fenomena yang kita alami sekarang ini di mana hospital-hospital swasta disanjung tinggi oleh rakyat, walaupun terpaksa membayar kos rawatan yang begitu tinggi.   Dari manakah datangnya pakar yang berkhidmat di hospital swasta ini, jika bukan daripada penghijrahan dari sektor awam.  3. Untuk adik-adik yang terlalu amat meminati bidang perubatan. Bidang perubatan bukanlah bidang yang `glamour'. Ia memerlukan jiwa yang kental dan masa yang amat-amat panjang untuk mengharungi bidang ini.   Janganlah mengharapkan imbuhan yang luar biasa dari bidang ini (kecualilah jika anda berazam untuk meninggalkan sektor awam selepas tamat belajar). Teruskan niat jika anda mencintai bidang perubatan yang sememangnya memerlukan ketabahan mental dan fizikal. - DOKTOR PAKAR KERAJAAN, Batu Ferringhi, Pulau Pinang.     
       
    
    
