

    
       
      hu! parang horror! actually, hindi naman ito horror. parang nga lang eh! isa itong socially relevant na pagsasalaysay. (socially relevant daw oh! hehe.....)  ganito kasi yun, nakasakay ako ng jeep papunta sa pav. may sumakay na bata na walang t-shirt. madumi sya na parang nagpagulong-gulong sa kalye.naka green na shorts at ang gulo-gulo ang buhok. unang tingin mo pa lang, alam mo na, namamalimos yung bata. at di nga nagtagal, namalimos na nga at ang dahilan, gutom na daw siya at wala siyang pera.  yung aleng katabi ko, di nakatiis. nagsalita. kung hindi daw sana pagala-gala yung bata sa kalye e tutulungan niya ito. kaya nga lang baka daw mamihasa. mamalimos na lang habangbuhay. tinanong niya ang bata kung nasan ang magulang nito pero di sumagot. kawawang bata. nasermunan pa!  naisip ko tuloy, sa pagkain nga kaya gagamitin ng batang ito ang perang napapaglimusan nya? o sa solvent lang? alam ba ng magulang niya ang ginagawa nya? pano kung gutom na talaga yung bata at wala talaga syang pera? wala syang choice kundi mamalimos.  kanina naman, sa overpass, may isang matandang babaeng namamalimos din. ang nakakatuwa nga lang, e ang dami nyang alahas na suot. may hikaw, bracelet at kwintas may singsing pa ata e. gold ang kulay. kung totoo man yun o hinde, may pambili pa rin sya di ba? pano ka naman bibigyan ng limos kung mas marami ka pang burloloy na suot kesa dun sa mga pinagpapalimusan mo? hay...  sa hirap ng buhay ngayon, ang mahal ng pamasahe at pati ang softdrinks na pamatid uhaw e gusto pang lagyan ng buwis, ang pinoy talaga..madiskarte!  pero sana naman, matuto ang mga taong ito na hindi lahat ay nakukuha sa pagpapaawa at pangaapi sa sarili. alam kong madali lang sabihin at mahirap gawin pero at least magkaroon naman sana ng effort lalo na ang mga magulang ng mga batang namamalimos!  sa totoo lang, ngayon ko lang talaga nakikita kung gano ka-totoo ang hirap ng buhay. at ngayong meron nanaman tayong bagong anim na taon para sa isa nanamang administrasyon, sana naman kumilos tayo at huwag lang nating hintayin ang presidente na abutan tayo isa-isa ng kung anong kailangan natin! napapansin lang natin ang mga mali niya pero ang mali natin ay di natin napapansin!  e simpleng traffic sign nga lang di natin masunod e!  hay..... 
      
