


       
      Another class piece of ghazal by Mirza Ghalib..  ye na thii hamaarii qismat ke visaal-e-yaar hotaa agar aur jiite rahate yahii intazaar hotaa  tere vaade par jiye ham to ye jaan jhuuTh jaanaa ke Khushii se mar na jaate agar aitabaar hotaa  koii mere dil se puuchhe tere tiir-e-niimakash ko ye Khalish kahaa.N se hotii jo jigar ke paar hotaa  ye kahaa.N kii dostii hai ke bane hai.n dost naaseh koii chaaraasaaz hotaa, koii Gam_gusaar hotaa  Gam agarche jaa.N_gusil hai, pe kahaa.N bache.n ke dil hai Gam-e-ishq gar na hotaa, Gam-e-rozagaar hotaa  hue mar ke ham jo rusavaa, hue kyo.N na Garq-e-dariyaa na kabhii janaazaa uThataa, na kahii.n mazaar hotaa  ye masaail-e-tasavvuf, ye teraa bayaan 'Ghalib' tujhe ham walii samajhate, jo na baadaa_Khvaar hotaa 
     

    
