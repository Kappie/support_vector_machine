


       
      Hain aur bhi duniya mein Sukh-anwar bahut achhe Kehte hain ke 'Ghalib' ka hai Andaz-e-bayan aur..  Can't describe or write about Mirza Asadullah Khan Ghalib . He is beyond words..so just writing my favourite ghazal of him.  har ek baat pe kehte ho tum ke  'too kya hai' ? tumheeN kaho ke yeh andaaz-e-guftgoo kya hai  ?  [ guftgoo = conversation ]  na shole meiN yeh karishma na barq meiN yeh ada koee  batao  ki woh shoKH-e-tund_KHoo  kya  hai ?  [ barq = lightning, tund = sharp/angry, KHoo = behavior ]  yeh rashk  hai ki wo hota hai ham_suKHan tumse wagarna   KHauf-e-bad_aamozi-e-adoo   kya  hai ?  [ rashk = jealousy, ham_suKHan = to speak together/to agree, KHauf = fear, bad = bad/wicked, aamozee = education/teaching, adoo = enemy ]  chipak raha hai badan par lahoo se pairaahan hamaaree  jeb ko ab  haajat-e-rafoo  kya hai ?  [ pairaahan = shirt/robe/cloth, haajat = need/necessity, rafoo = mending/darning ]  jalaa hai jicm jahaaN dil bhee jal gaya hoga kuredate  ho jo ab  raakh,  justjoo kya  hai ?  [ justjoo = desire ]  ragoN meiN  dauDte firne  ke ham naheeN qaayal jab aaNkh hee se na Tapka to fir lahoo kya hai ?  woh cheez jiske liye hamko ho bahisht azeez siwaay baada-e-gul_faam-e-mushkaboo kya hai ?  [ bahisht (or bihisht, both are correct) = heaven, baada = wine, gul_faam = delicate and fragrant like flowers, mushkaboo = like the smell of musk ]  piyooN sharaab agar KHum bhee dekh looN do chaar yeh   sheesha-o-qadah-o-kooza-o-suboo   kya  hai ?  [ KHum = wine barrel, qadah = goblet, kooza/suboo = wine pitcher ]  rahee na taaqat-e-guftaar, aur agar ho bhee to kis ummeed pe  kahiye ke aarzoo  kya hai ?  [ guftaar = speech/discourse ]  bana  hai  shaah ka musaahib, fire hai itaraata wagarna shehar meiN 'GHalib' kee aabroo kya hai ?  [ musaahib = comrade/associate ]  Ghalib's every word is memorable.. huee muddat ke  'GHalib' mar gaya par yaad aata hai wo har ek baat pe kehana, ke yooN hota  to kya hota ?
     

    
