

     
          Theater Tol  Nachtvlinder Een levende kijkdoos   Nachtvlinder is een grote kijkdoos waarin jij als nachtvlinder rondvliegt. Je stapt letterlijk een sprookjeswereld binnen. Eenmaal in de kijkdoos kun je je vleugels uitslaan en de nachtwereld gaan verkennen. Je beleeft een individuele ervaring tussen droombeeld en werkelijkheid. Voor de één een ontdekking van vreemde werelden, voor de ander een remedie om al de opgestapelde fobieën en allergieën te overwinnen. In de levende kijkdoos ondervind je wat licht en donker is en wat leven in de nacht betekent. Je ontmoet de vaste bewoners van de kijkdoos.  Nachtvlinders vliegen niet rechtlijnig. Dus volg je een route alsof je in een doolhof rondloopt. Je gaat van kamer naar kamer, van interieur naar interieur. Achter elk gordijn een andere sfeer, een ander karakter, een ander geheim.  Nachtvlinder: een kijkdoos van Theater Tol. Pas op dat je je vleugels niet verbrandt. -- urlLink Zomer van Antwerpen    urlLink Theater Tol    
     
    
