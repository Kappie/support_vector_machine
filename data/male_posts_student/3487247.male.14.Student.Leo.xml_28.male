

     
           Het verhaal van August  Met Cirque wil Ueli Hirzel (Cirque O, Que-Cir-Que) graag terug naar de puurheid, de eenvoud, de poëzie van het oorspronkelijke circus. Met een klein boekje in de ene hand en 4 artiesten in de andere slaagt hij daar wonderwel in.  ‘Glimlachend aan de voet van de ladder’ van Henry Miller is het verhaal van de clown August die zijn toeschouwers - in plaats van een vergankelijke lach - het eeuwige geluk wil schenken. Alleen op een stoel, helemaal onder aan een hoge ladder, probeert hij "extase" te vertolken, maar het wordt een regelrechte ramp. August geeft het op en kiest om bij het circus weg te gaan, de anoniemheid in. Maar ook daar vindt hij geen geluk.    Ayin en Sky de Sela, Mads Rosenbeck (die vroeger al in Antwerpen waren met Pocheros) en Sébastien Apert maken van Augusts’ zoektocht ook de hunne. Met stukjes tekst en schijnbaar eenvoudige acts maakt deze kleine stam een zonderling mooie voorstelling. Koorddanseres Ayin danst in avondkleed als een ballerina op een engelenhaar. Sky wil alleen maar vliegen, de hemel tegemoet. Jongleur Mads is verbaasd over de kegels die langs alle kanten om hem heen dwarrelen en muzikant Sébastien moet het met wel heel vreemde muziekmachines stellen om de drie te begeleiden.    "Het circus is een klein stukje arena, eigen aan de vergetelheid. Voor even, vergeten we hierdoor onszelf, en lossen we op in verwondering en geluk, verliezen we ons in mysterie." (Henry Miller)  We hebben allemaal, diep in ons, een klein circustentje.  -- urlLink Zomer van Antwerpen    urlLink Cirque 
     
    
