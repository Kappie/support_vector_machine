

     
       Groot Repertorium - Spektakelmachines       Een spektakelmachine kan mooi, grappig, dom of vertederend zijn, maar ook indrukwekkend, bescheiden of lichtvoetig.   Zelfs wanneer we ze buiten de context van een opvoering bekijken, bezit de spektakelmachine een eigen uitdrukkingsvorm en weerspiegelt ze de gevoeligheid van de mensen die ze hebben uitgevonden, ontworpen en gebouwd.    François Delarozière   KLIK  urlLink HIER  voor een overzicht van enkele machines   Groot Repertorium – Spektakelmachines is geen tentoonstelling maar een kijk-luister-verwonder-geniet-verzameling. Een maand lang zal deze verzameling staan pronken in Antwerpen en het beste van zich laten zien.   In de indrukwekkende locomotievenloods nemen echte machinisten je mee op ontdekkingstocht.Eén voor één brengen ze de wonderlijke machines tot leven en vertellen je hun verhaal. Stop je oren toe als de indrukwekkende Machine met cimbalen en kanon van zich laat horen of geniet van de mooie sneeuw die het Grote Sneeuwkanon zomaar midden in de zomer speciaal voor jou maakt. Maar je kan ook zelf een parcours uitstippelen en rustig rondwandelen op je eigen tempo. Laat je verrassen door de striptease van de kip Jacqueline of werp een blik in het laboratorium waar het ontstaan van al die gekte uit de doeken wordt gedaan. En als je echt geluk hebt zie je een piano door de lucht vliegen. Je kan er even tussenuit in onze machinale bar en restaurant, of plaatsnemen in het rijdende theater om naar de film te kijken met verhalen van illustere machinebouwers en de machines die hun ding doen in échte theatervoorstellingen.    Al meer dan driehonderdduizend enthousiaste bezoekers bezochten ondertussen Groot Repertorium Spektakelmachines. Speciaal voor Antwerpen wordt de collectie uitgebreid met de fijnste machines van bij ons. Herinner je je Mechaniek van Theater Froe Froe? De Tafel voor een Gekke Koning van Laika? De Droom op wielen van De Makerij?   --------------------------------------------------------------------------------  LOCATIE: Spoorwegemplacement, Damplein, Antwerpen Dam   --------------------------------------------------------------------------------  INFO: Antwerpen Open Ticketing : 03/ 202.91.50   --------------------------------------------------------------------------------  16-07-2004 t/m 15-08-2004  -- urlLink Zomer van Antwerpen 
     
    
