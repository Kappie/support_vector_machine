

     
         Wat is Sfinks?   Voor jong en oud, gezinnen met kinderen en avontuurlijke muziekliefhebbers wil Sfinks een ontdekkingstocht zijn langs rijke culturen. Sfinks is een gastvrij festival waar mooie muziek, lekker eten en drinken, wonderlijke tenten en structuren je met plezier opwachten. Sfeer, muziek, ontmoetingen in een open, multicultureel kader. Een festival op mensenmaat in het teken van de verdraagzaamheid.   In 1975 begon Sfinks als een klein folkfestival rond de kiosk in het park van de plaatselijke school. In 1982 werd de geschiedenis van Sfinks hertekend: vanaf dan kreeg het festival een exotische programmatie. Op 'Sfinks Roots' stonden groepen als Youssou N'Dour, Sun Ra Orkestra, Gilberto Gil, Nusrat Fateh Ali Khan, Cheb Khaled, Femi Kuti, Ruben Blades ... In 1992 ging het festival voor de laatste keer door in het uitverkochte Sfinkspark (een kleine 20.000 bezoekers).   Door het groeiend succes van de originele formule, verhuisde het festival in 1994 naar het 'Molenveld' in Boechout, waardoor de lokale verankering verzekerd was. In 1992 werd overgegaan naar een 3-daags festival, sinds 1994 naar een 4-daags met meer podia en een diverser programma. De eerste dag (donderdag) is bedoeld als kennismakingsdag voor de buurt en de medewerkers. Op het Sfinks festival staan groepen als I Muvrini, Manu Dibango, Alpha Blondy, Goran Bregovic.   Sfinks neemt een belangrijke plaats in tussen de muziekfestivals in België, door haar eigenzinnige koers en het aanbod wereldmuziek dat er telkens te ontdekken valt. Jaarlijks zakken zo'n 40.000 bezoekers af naar de festivalweide. Ongeveer 1500 vrijwilligers werken gratis mee aan de organisatie. In 2004 verwelkomen we meer dan veertig groepen tijdens het festival, op zes podia (De Cirkel, Clubtent, Concertpodium, Groove Lounge, Musicians' Club en Kidz Podium).   Een ander project waarvoor Sfinks de programmatie verzorgt, is het zomerfestival van de stad Antwerpen,  urlLink Zomer van Antwerpen . Twee maanden vol theater, muziek, film en dans op alle mogelijke locaties in Antwerpen: op pleintjes, in parken, in leegstaande panden, aan de Scheldekade of gewoon op straat ...   Sfinks coördineert ook het  urlLink European Forum of Worldwide Music Festivals (EFWMF ), een uniek netwerk van 46 festivals in 18 Europese landen. Al deze festivals wisselen ideeën uit, schuiven ontdekkingen naar voren en maken het haalbaar om groepen naar Europa te halen.    Ik was er de laatste dag van het festival omdat toen een vriend van me optrad in het Kidzdorp. Het was een hele leuke dag in de Sfinks. Het programma van zondag zag er als volgend uit:  ZONDAG 1 augustus   CONCERTPODIUM  urlLink Shukar Collective  Kevin Johansen  urlLink The Belgium Afrobeat Association   urlLink Sivan Perwer  Lhasa   CLUBTENT Pietra Montecorvino, Arianna Savall, Laurence Revey, Culture Musical Club   DE CIRKEL  urlLink Tcham ,   urlLink Ttukunak  Elima Percussion   GROOVE LOUNGE  urlLink Squadra Bossa ft. Buscemi and Livingstone on an Afro-Balkan trip   Globesonic  the Shakti Spirit Dancers   MUSICIANS' CLUB Laurence Revey over 'stemmen', Nau de Ícaros, Tenzin Gelek van Tcham over de pre-boeddhistische Bönpo-traditie, Arianna Savall over mediterrane oude muziek, Sivan Perwer over zijn Koerdische muziek en zijn leven in ballingschap   TRAVELLERS  urlLink Orhan Osman  The Istanbul Brass Band   urlLink Nau de Ícaros  Didgeridoo bij vuur en volle maan, Shakti Spirit Fire Dance  De groepen naarwaar ik gelinkt heb,heb ik live gezien op de sfinks.  Het optreden van mijn vriend en zijn groep was om 16.00. De groep heet Noisforgirlz'n'boyz en ze trommelen met zijn negenen op olievaten. Het was een zeer goed optreden vol pit!  
     
    
